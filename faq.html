<!DOCTYPE html>

<html lang="gr">

<head>

  <meta charset="utf-8">
  <title>FAQ</title>
  <link rel="stylesheet" href="css/faq.css">

</head>

<body>

  <h2>Συχνές Ερωτήσεις</h2>

  <div class="faq">

	<details class="faq-item">
		<summary class="faq-question">1. Σε ποιες περιπτώσεις χρειάζεται να κάνω αίτηση αναγνώρισης τίτλου σπουδών στον ΔΟΑΤΑΠ;</summary>
		<div class="faq-answer">
			Χρειάζεται να κάνετε αίτηση στον ΔΟΑΤΑΠ αν επιθυμείτε την ακαδημαϊκή ισοδυναμία τίτλου σπουδών από πανεπιστήμιο της αλλοδαπής. Για την αναγνώριση επαγγελματικών προσόντων ή για την επαγγελματική ισοδυναμία τίτλων σπουδών αρμόδιο είναι το Αυτοτελές Τμήμα Εφαρμογής Ευρωπαϊκής Νομοθεσίας (ΑΤΕΕΝ) του ΥΠΑΙΘ.
		</div>
	</details><br>

	<details class="faq-item">
		<summary class="faq-question">2. Για ποιες άλλες περιπτώσεις απευθύνομαι στον ΔΟΑΤΑΠ;</summary>
		<div class="faq-answer">
			Απευθυνθείτε στον ΔΟΑΤΑΠ αν χρειάζεστε:<br>
			α) Πληροφόρηση για το ελληνικό εκπαιδευτικό σύστημα.<br>
			β) Πληροφόρηση για θέματα που αφορούν την ανώτατη εκπαίδευση σε διεθνές και ευρωπαϊκό επίπεδο.<br>
			γ) Πληροφόρηση για τα έτη σπουδών στην αλλοδαπή σε κατόχους αναγνωρισμένων τίτλων σπουδών για χρήση στην προσμέτρηση πλασματικών ετών στη συνταξιοδότηση.<br>
			δ) Βεβαίωση για την ένταξη Ιδρύματος της αλλοδαπής στο εθνικό μητρώο αναγνωρισμένων Ιδρυμάτων Ανώτατης Εκπαίδευσης της αλλοδαπής (για χρήση στην λήψη επιδομάτων, στη συνέχιση ασφάλισης, για εργασία στον ιδιωτικό τομέα, κ.α.).<br>
		</div>
	</details><br>

	<details class="faq-item">
		<summary class="faq-question">3. Σε ποιες περιπτώσεις ΔΕΝ χρειάζεται να κάνω αίτηση στον ΔΟΑΤΑΠ;</summary>
		<div class="faq-answer">
			α) Για την αποδοχή αίτησης και εγγραφής για εισαγωγή σε μεταπτυχιακό πρόγραμμα σπουδών ή την εκπόνηση διδακτορικής διατριβής σε Α.Ε.Ι. της ημεδαπής.<br>
			β) Για την πρόσληψη ως μέλους Διδακτικού Ερευνητικού Προσωπικού (ΔΕΠ), Ειδικού Εκπαιδευτικού Προσωπικού, Εργαστηριακού Διδακτικού Προσωπικού, εντεταλμένου διδάσκοντα, επισκέπτη καθηγητή, επισκέπτη ερευνητή, ερευνητή επί συμβάσει ή ερευνητή σε Α.Ε.Ι. της ημεδαπής.<br>
			γ) Για την πρόσληψη σε θέση ερευνητή ή Ειδικού Λειτουργικού Επιστήμονα (Ε.Λ.Ε.) σε δημόσια ερευνητικά κέντρα που εποπτεύονται από τη Γενική Γραμματεία Έρευνας και Καινοτομίας.<br>
			δ) Για την αποδοχή αίτησης και πρόσληψη σε θέση Συνεργαζόμενου Εκπαιδευτικού Προσωπικού (ΣΕΠ) στο Ελληνικό Ανοικτό Πανεπιστήμιο (ΕΑΠ).<br>
			ε) Για την πλήρωση θέσης μεταδιδακτορικού ερευνητή (post-doc) σε εθνικά, ευρωπαϊκά και λοιπά ερευνητικά προγράμματα στ) Για την πρόσληψη εκπαιδευτικού, ερευνητικού και επιστημονικού προσωπικού σε κάθε είδους έργα/προγράμματα.<br>
			ζ) Για τη συμμετοχή σε κατατακτήριες εξετάσεις για την εισαγωγή σε προγράμματα πρώτου κύκλου σπουδών.<br>
		</div>
	</details><br>

	<details class="faq-item">
		<summary class="faq-question">4. Έχω σπουδάσει στο εξωτερικό και θέλω να συμμετάσχω σε προκήρυξη του ΑΣΕΠ, όπου απαιτείται Πράξη Ακαδημαϊκής Ισοδυναμίας. Πρέπει να κάνω αίτηση στον ΔΟΑΤΑΠ;</summary>
		<div class="faq-answer">
			Ναι. Εάν επιθυμείτε να συμμετάσχετε σε προκήρυξη δημοσίου, όπου απαιτείται Πράξη Ακαδημαϊκής Ισοδυναμίας, θα πρέπει να υποβάλλετε ατομική αίτηση στην ηλεκτρονική πλατφόρμα e-doatap.doatap.gr.
		</div>
	</details><br>

	<details class="faq-item">
		<summary class="faq-question">5. Έχω τίτλο σπουδών 1ου κύκλου από ΑΕΙ της αλλοδαπής και θέλω να παρακολουθήσω μεταπτυχιακό πρόγραμμα σπουδών σε ελληνικό ΑΕΙ. Χρειάζεται να αιτηθώ στον ΔΟΑΤΑΠ την αναγνώριση ακαδημαϊκής ισοδυναμίας του τίτλου σπουδών μου;</summary>
		<div class="faq-answer">
			Όχι, εφόσον αποκλειστικός σκοπός σας είναι να συμμετέχετε σε κατατακτήριες εξετάσεις για την εισαγωγή σε πρόγραμμα 1ου κύκλου σπουδών. Σύμφωνα με την παρ. 4 του άρθρου 304 του ν. 4957/2022 όπως τροποποιήθηκε με τη παράγραφο 2 του άρθρου 36 του ν. 5029/2023, τα Ανώτατα Εκπαιδευτικά Ιδρύματα (Α.Ε.Ι.) της ημεδαπής δεσμεύονται από τα Μητρώα του 4957/2022, προκειμένου τα αρμόδια όργανά τους να διαπιστώσουν αν ένα ίδρυμα της αλλοδαπής ή ένας τύπος τίτλου ιδρύματος της αλλοδαπής είναι αναγνωρισμένα για τη συμμετοχή του κατόχου ενός τίτλου σπουδών 1ου κύκλου, σε κατατακτήριες εξετάσεις για την εισαγωγή σε πρόγραμμα 1ου κύκλου σπουδών. Τα αρμόδια όργανα του πανεπιστημίου θα κρίνουν εάν ο τίτλος σπουδών σας πληροί τα κριτήρια όπως αυτά ορίζονται από τις διατάξεις του άρθρου 304, παρ. 4 του ν.4957/2022 (βλ. Συχνές Ερωτήσεις, Ερώτηση Θ1).
		</div>
	</details><br>

	<details class="faq-item">
		<summary class="faq-question">6. Έχω τίτλο σπουδών 1ου κύκλου από ΑΕΙ της αλλοδαπής και θέλω να συμμετάσχω σε κατατακτήριες εξετάσεις για την εισαγωγή μου σε πρόγραμμα 1ου κύκλου σπουδών σε ελληνικό ΑΕΙ. Χρειάζεται να αιτηθώ στον ΔΟΑΤΑΠ την αναγνώριση ακαδημαϊκής ισοδυναμίας του τίτλου σπουδών μου;</summary>
		<div class="faq-answer">
			Χρειάζεται να κάνετε αίτηση στον ΔΟΑΤΑΠ αν επιθυμείτε την ακαδημαϊκή ισοδυναμία τίτλου σπουδών από πανεπιστήμιο της αλλοδαπής. Για την αναγνώριση επαγγελματικών προσόντων ή για την επαγγελματική ισοδυναμία τίτλων σπουδών αρμόδιο είναι το Αυτοτελές Τμήμα Εφαρμογής Ευρωπαϊκής Νομοθεσίας (ΑΤΕΕΝ) του ΥΠΑΙΘ.
		</div>
	</details><br>

	<details class="faq-item">
		<summary class="faq-question">7. Κατέχω τίτλο πανεπιστημίου της αλλοδαπής, μετά από σπουδές σε συνεργαζόμενο κολλέγιο/παράρτημα αυτού του πανεπιστημίου στην Ελλάδα. Μπορώ να αιτηθώ στον ΔΟΑΤΑΠ ακαδημαϊκή ισοδυναμία του πτυχίου μου;</summary>
		<div class="faq-answer">
			Όχι, επειδή η αναγνώριση πτυχίων μετά από πραγματοποίηση σπουδών ή μέρους σπουδών σε παράρτημα εκπαιδευτικού ιδρύματος της αλλοδαπής στην Ελλάδα δεν είναι σύμφωνη με τις διατάξεις του άρθρου 16 του Συντάγματος. Σε αυτή την περίπτωση μπορείτε όμως να απευθυνθείτε στο Αυτοτελές Τμήμα Εφαρμογής της Ευρωπαϊκής Νομοθεσίας (ΑΤΕΕΝ) του Υπουργείου Παιδείας και Θρησκευμάτων (https://www.minedu.gov.gr/aei-9/nomothesia-aei/298-uncategorised/26691-aftoteles-tmima-diethnon-kai-evropaikon-sxeseon), που είναι αρμόδιο για την επαγγελματική αναγνώριση των προσόντων και την αναγνώριση επαγγελματικής ισοδυναμίας τίτλων τυπικής ανώτατης εκπαίδευσης.
		</div>
	</details><br>

	<details class="faq-item">
		<summary class="faq-question">8. Το Πανεπιστήμιο που σπούδασα δεν συμπεριλαμβάνεται στο Εθνικό Μητρώο Αναγνωρισμένων Ιδρυμάτων Ανώτατης Εκπαίδευσης της αλλοδαπής. Αυτό σημαίνει ότι δεν θα αναγνωριστεί το πτυχίο μου;</summary>
		<div class="faq-answer">
			Το Εθνικό Μητρώο Αναγνωρισμένων Ιδρυμάτων Ανώτατης Εκπαίδευσης της αλλοδαπής εμπλουτίζεται διαρκώς. Αν το ίδρυμα ή ο τίτλος σπουδών σας δεν έχει καταχωρηθεί
από τον ΔΟΑΤΑΠ στα μητρώα, μπορείτε να καταθέσετε σχετική αίτηση. Αν έχετε ήδη τον τίτλο, μπορείτε να υποβάλετε αίτηση αναγνώρισης ακαδημαϊκής ισοδυναμίας, οπότε ο ΔΟΑΤΑΠ θα εξετάσει αυτεπάγγελτα την ένταξη ή μη στα μητρώα. Εάν έχει ήδη αποφασισθεί η μη ένταξη του Ιδρύματος στο ανωτέρω μητρώο, θα πληροφορηθείτε σχετικά. Εάν δεν έχει κριθεί ακόμη η ένταξη του Ιδρύματος στο ανωτέρω μητρώο,  τότε το Δ.Σ. του ΔΟΑΤΑΠ θα εξετάσει αν πληρούνται οι προϋποθέσεις του άρθρου 304 του ν.4957/2022 και με απόφασή του θα το εντάξει ή όχι στο ανωτέρω μητρώο.
		</div>
	</details><br>

</body>

</html>